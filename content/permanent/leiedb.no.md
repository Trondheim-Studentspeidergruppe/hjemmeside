---
title: "Leie Duddelibu"
date: 2025-06-12T19:41:36+02:00
tags: []
featured_image: "/img/dbinne.jpg"
description: ""
menu:
    main:
        weight: 30
---

> Ønsker du leie Duddelibu? Ta kontakt med hytteschæfen på [epost](mailto:duddelibu@tssg.no).
> Mer info om hytta finner du [her]({{< ref "permanent/duddelibu" >}} "Duddelibu").
<!-- > Utleieinstruks finnes [her](/doc/utleieinstruks_no.pdf), den inneholder blant annet en sjekkliste for utsjekk. -->

Duddelibu er hytta til Trondheim studentspeidergruppe.
Den ligger på Selbuhøgda noen mil sørøst for Trondheim. Hytta kan leies av studentgrupper, speidergrupper og andre organisasjoner.

* På hytta er det 22 overnattingsplasser.
* Det er ikke innlagt vann, men vi har solcellepanel til belysningen av hytta.
* Vedovnen står for oppvarming.
* Drikkevann hentes fra brønnen.
* Kjøkkenet har gassbluss og alt av kjøkkenredskaper, gryter, boller, kopper, tallerkener, bestikk osv.

## Leiepriser

| | Medlem (TSSG) | Medlem (speidergruppe) | Ikke medlem |
|:---|---:|---:|---:|
| Per natt: | 0,- | 75,- | 125,- |
| Minimum per helg: | 0,- | 900,- | 1000,- |
| Minimum per natt (ukedager): | 0,- | 450,- | 500,- |

Leieprisen beregnes ut fra antall overnattinger på hytta.

Betaling skjer enten via vipps eller faktura.
Vippsnummer er 557359 (Duddelibu, TSSG) og betaling skal være sendt seneste en uke etter oppholdets slutt.
Faktura skal være betalt senest to uker etter at den er sendt ut.
Merk betalingen med leietakers navn og leieperioden, gjelder både faktura og vipps.

**Priseksempel 1**: Ti ikke-medlemmer leier hytta for en helg (to overnattinger).
Leieprisen blir da 10 (personer) x 2 (overnatting) x 125,- (pris ikke-medlem) = 2500,-.

**Priseksempel 2**: Tre ikke-medlemmer leier hytta for en helg (to overnattinger).
Leieprisen blir da 3 (personer) x 2 (overnattinger) x 125,- (pris ikke-medlem) = 750,-
Men, siden 750 er mindre enn 1000,-, blir leien 1000,-.

Nøkkel fås utlevert av hytteschæfen i forkant av leieperioden.
Den skal leveres tilbake umiddelbart etter endt tur sammen med underskrevet tilstandsrapport.

Mangler det noe eller er noe ødelagt ved avreise, gir du beskjed til hytteschæfen.
Leietaker er primært erstatningspliktig, men erstatning vil bli avtalt i hvert enkelt tilfelle.

## Utleiekalender for Duddelibu

> Det forekommer at kalenderen ikke er oppdatert.

{{< iframe "https://calendar.google.com/calendar/embed?src=tssg.no_dcvqscs25kkor061ctmg41c1f8%40group.calendar.google.com&ctz=Europe%2FBerlin" >}}

## Hvor ligger hytta?

Hytta ligger på Høgda mellom Hommelvik og Selbustrand.
Hvis du drar fra Hommelvik, kjører du oppover og videre forbi Mostadmark til omtrent 200 meter før veien begynner å gå nedover mot Selbusjøen.
Det ligger en parkeringsplass på høyre hånd. Her kan dere parkere.
Hytta ligger over myra på høyre side av veien.
Gå rett over myra eller følg grusveien, mot noen hytter.
Det er spesielt en stor hytte som utmerker seg.
Gå rett forbi denne hytta og ned bakken bak den.
Duddelibu ligger da 40 meter nede i bakken.

GPS-koordinater: 63° 16.958′ N, 10° 54.283′ Ø

Hytten har lokasjon på [Google Maps](https://www.google.com/maps/place/Duddelibu/@63.2766037,10.9887312,56180m/data=!3m1!1e3!4m10!1m2!2m1!1sduddelibu!3m6!1s0x466d19000f80b0b5:0x88382045b2a6b903!8m2!3d63.2826636!4d10.9046015!15sCglkdWRkZWxpYnWSAQtzcG9ydHNfY2x1YuABAA!16s%2Fg%2F11w8kcf8r_?entry=ttu&g_ep=EgoyMDI0MDgyNy4wIKXMDSoASAFQAw%3D%3D)

## Hvordan komme seg til Høgda?

Tidligere gikk det buss forbi hytta. Dette tilbudet ble dessverre nedlagt høsten 2013, så nå er man avhengig av bil eller taxi.

På skoledager går det buss fra Hommelvik til Sneisen (8 km nord for Duddelibu, skolerute 385).
Fra Trondheim er det omtrent fire mil dersom man ønsker å sykle.
Det er mulig å sykle via Hommelvik eller via Jonsvannet og over til Bakken.

## Pakketips

Her er en liste med ting som kan være praktiske å pakke med seg til Duddelibu dersom du leier:

* Sovepose
* Varme klær
* Vanntette sko
* Hodelykt
* Innesko
* Toalettsaker
* Badetøy og håndkle (hvis man vil bruke badstua)
* Ski og staver (kan anbefales om vinteren)
* Mat og drikke (ellers duger helten ikke)
* Værmelding fra Yr (sjekk Haukåtjenna som er rett ved Duddelibu)

## Praktisk informasjon

> Hytteschæf: Bjørnar Kaarevik
> (kontakt: 473 76 240, bjornar@tssg.no)
> Hyttens koordinater 63° 16.958’ N, 10° 54.283’ E

**Oppvarming:** 
Vi har en fjong klebersteinsovn til oppvarming.
Fyr forsiktig den første halvtimen, og ikke overfyll med ved.
Ovnen bruker lang tid på å bli varm, men den holder også lenge på varmen.
Bruk tørr ved fra boden.
Aske kan tømmes bak utedoen.

**Gass og belysning:** 
Det er solcelleanlegg på hytta og mesteparten av hytten har elektriske lys.
Strømmen skrus på ved å trykke på knappen ”Hovedbryter AV/PÅ” på regulatoren oppe på hemsen.
Strømmen er på hvis det går piler fra batteriet til lyspæren på displayet.
Gassen står i boden, og må kobles på ved ankomst.
Husk å skru av gassen og koble fra ved avreise!
I annekset må det benyttes oljelamper eller medbrakt belysning.
Parafin til lampene finnes i liten hvit og stor rød kanne i utstyrsboden.

**Drikkevann:**
Vi har en brønn med drikkevann noen timeter foran hytten, i den retningen du står om du skuer utover fra dørkarmen.
Bruk metallbøttene som står ved ovnen. (De er kun til drikkevann.)
Brønnen fryser om vinteren, men det er bare å hakke den opp.
Brønnhuset må noen ganger graves ut av snøen.

**Mat:**
Dere kan bruke krydder og sukker som står på kjøkkenet.
Ikke bruk av annen mat som står på hytten.
Te- og kaffekjeler er merket med lapper.
Ikke legg igjen mat på hytten.
I boden er det øverste skapet musetett. 
Heng opp mat som ikke får plass i skapet.

**Sengeplasser og innesko:**
Dere må ha med soveposer.
Hytten har senger med madrasser og puter.
Tøfler anbefales sterkt.

**Bål:**
Det er kun lov å fyre bål på bålplassen bak hytta.
Her er det kun lov å fyre med medbrakt ved.
Dersom det fyres bål med ved fra hytta, eller på andre plasser enn bålplassen, blir det ilagt et gebyr på 2000 kr.

**Utedo og vannlating:**
Utedoen ligger like på nedsiden av hytten.
De med tilstrekkelig rørlegging kan benytte seg av det godt skiltede området til høyre for utedoen ved mindre omfattende affærer.

**Badstu og kurbad:**
Badstuen er vedfyrt, så vær forsiktig.
Det er lurt å sette en stor gryte med vann på ovnen i badstuen om dere fyrer opp, så har dere til vask seinere.
Ikke ta med plastbøtter og annet som kan smelte i badstuen.
Kurbadet ligger på myra bak hytta, utenfor stueveggen.
Husk å sette på lokket igjen etter bruk.

**Bord:**
Bordene kan settes sammen til et langbord.
Hvis det ikke står en benk under vinduet ligger det en ekstra benkeplate på hemsen.
Det minste bordet kan heves, slik at det blir like høyt som spisebordet.

**Kluter og kopphåndduker:** 
Disse finner du i skuffen til høyre på kjøkkenet.
Skitne kopptuer og kopphåndduker må dere ta med tilbake, vaske, og levere til hytteschæfen sammen med nøklene etter turen.

**Røykvarsler:**
Det henger røykvarsler på hemsen oppunder taket.
Sjekk at batteriene er satt inn og at de virker.

**Avfall:**
Avfall kan dere kaste i noen konteinere som ligger i en avkjøring fra hovedveien.
Kjør et lite stykke lengre fra Hommelvik (ta til høyre ut av parkeringsplassen) og ta første avkjøring til venstre.
Alternativt ta det med tilbake til byen.

**Obs!**
Duddelibu er en privateid hytte, ikke en koie.
Vi håperdere kan huske på dette også utover kvelden...
Når dere reiser skal hytta se ut som den gjorde da dere kom.
Gjenstander som ødelegges må erstattes, og ekstra renhold i etterkant blir belastet leietager (500 kroner per påbegynte time).
